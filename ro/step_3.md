## Adăugarea și ștergerea blocurilor de cod

Perfect! Ai scris primul tău program în Scratch! E timpul să înveți mai multe despre cum să adaugi și să ștergi cod în Scratch. Codul este făcut din **blocuri** ca astea:

![](images/code1.png)

O să găsești toate blocurile în **meniul de blocuri de cod**, sortate în diferite categorii în funcție de ce fac.


---
#### ![info](images/info.png) Folosirea blocurilor din mai multe categorii

Apasă pe o categorie pentru a vedea blocurile din acea categorie. Aici, categoria **Mișcare** este selectată:

![](images/code2a.png)

Toate blocurile din categoria pe care ai apăsat apar într-o listă:

![](images/code2b.png)

Apasă pe blocul pe care îl vrei și trage-l în panoul personajului curent. Odată ce e acolo, îl poți aranja și conecta cu alte blocuri.

---

Dacă vrei să vezi ce face un bloc poți să dai dublu-click pe el pentru a-l face sa ruleze!

+ Încearcă să dai dublu-click pe câteva blocuri și vezi ce fac.

---
#### ![info](images/info.png) Rularea codului

De obicei codul tău ruleaza automat odată ce un anume lucru se întâmplă. De aceea multe dintre programele tale or să înceapă cu un bloc din categoria **Evenimente**, adesea acesta:

![blocks_1546569160_528637](images/blocks_1546569160_528637.png)

Astfel, blocurile de cod conectate la acest bloc vor rula după ce **steagul verde** este apăsat.

Blocurile de cod rulează de sus în jos, așa că **ordinea** în care sunt puse **contează**. În acest exemplu, personajul va `zice`{:class="block3looks"} `Salut!` inainte să `pronunțe`{:class="block3sound"} sunetul `miau`.

![blocks_1546569161_587133](images/blocks_1546569161_587133.png)

---

Ștergerea blocurilor de cod din program este ușoară! Trebuie doar să le tragi înapoi în meniu.

**Ai grijă:** dacă ștergi un bloc, o să ștergi și toate blocurile conectate prin el. Asigura-te că le separi pe cele pe care vrei să le păstrezi. Dacă ai șters din greșeala niște blocuri și le vrei înapoi, dă click-dreaptă și selectează **Anulează ultima modificare**. 

![](images/code6.png)

+ Acum poți încearca să adaugi, ștergi, și să dai **anulează** la câteva blocuri de cod.

### Pune totul laolaltă

Acum știi cum să manevrezi codul și să faci lucruri să se întâmple, este timpul ca tu să faci Pisica să meargă în cercuri!

+ Asigură-te că ai personajul Pisică selectat, după care trage aceste blocuri și conectează-le. O să le găsești în listele de **Evenimente** și de **Mișcare**.

![blocks_1546569162_663829](images/blocks_1546569162_663829.png)

+ Apoi apasă pe steagul verde de deasupra Scenei. 

![](images/code7.png)

Ar trebui să vezi Pisica mergând în linie dreaptă... nu chiar ce ai vrut, nu?

Dacă apeși de prea multe ori pe steag și Pisica o ia la fugă poți să o tragi înapoi!

+ Adaugă acest bloc la sfârșit ca să faci Pisica să meargă în cercuri. Este tot în lista de **Mișcare**.

![blocks_1546569163_729716](images/blocks_1546569163_729716.png)

---
#### ![info](images/info.png) Cum funcționează răsucirea?

Acest bloc face personajul să se răsucească 15 grade din cele 360 care formează un cerc. Poţi schimba acest număr, dacă apeși pe el și scrii o nouă valoare. 
![](images/code9.png)

---

+ Acum salvează ce ai făcut și hai să mergem mai departe!
